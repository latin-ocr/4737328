4

 

nubes locorum probat, quos ex iis desumptos suis libris im-
miscuit. Maxime autem philosophiam Graecorum callebat,
quus nullum erat genus quod non complecteretur. Quid de
ejus Platonismo dicam? Divinus ille academiae auctor initium
eiset finis legendi erat. Hinc apparet ex optimis libris Graecae
linguae Philonem traxisse scientiam. Quod nobis memoria
tenendum est, ut recte de eo quo ipse usus est sermone ju-
dicemus. Jam vero accedamus ad institutum nostrum.

 

Constat usum esse Philonem ea dialecto quae quum omnibus
recentioribus Graecorum librorum auctoribus usitata fuerit a
grammaticis vocatur κοινή. Haec etsi ex Attico sermone orta
multum tamen ab eo discrepabat. Atticorum enim lingua e
Piraeo evecta quum tota Asia peregrinaretur et omnes insulas
peragraret multas subiit mutationes. A nostro autem consilio
non alienum erit eas perlustrare, quum iis incognitis de ipsius
Philonis sermone recte Judicari nequeat. Ac primum quidem
tenendum est vulgarem loquendi rationem in Asia et Aegypto
longe deflexisse ab eo sermone qui libris conscribendis adhiberi
solebat. Homines enim plebeji Graecum sermonem multis
vocabulis inquinaverunt, quae ex sua ipsorum lingua inve-
hebant. Sed scriptores ceterique homines literati veterem
dicendi artem imitati emendatae orationi studuerunt. Qui
quum et ipsi nomina ac verba flectentes novas formas libris
suis immiscerent, non illis usi sunt monstrosis nee adeo fre-
quentibus, ut oratio deformaretur. Etiam in verborum con-
structionibus variis usi sunt licentiis, non quod barbari et legum
grammaticarum inscii fuerint sed quia extra terminos quos
· veteres Attici sibi constituerant, egressi sunt. Quum enim
multis verbis illi omnino abstinuissent aut ita usi essent ut
casum non adderent, ii, qui post Alexandri Macedonis tempora
scripserunt, non solum ista verba frequentabant, verum etiam
ex alio alium casum nectebant. Similem rationem in particulis
usurpandis secuti unam et alteram non eo tantum modo ad-
hibuerunt quo veteres Attici, sed ad novas etiam significationes
traduxerunt. Sed maxima inter veteres et recentiores scriptores
differentia cernitur in verborum delectu. Posteriores enim

......

