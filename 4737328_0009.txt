 

Quum in penetralia Graecarum Latinarumque literarum
f intrassem cupido me incessit quantulumcumque possem studiis
eorum scriptorum prodesse, qui natione Judaei Graecas literas
prima imperatorum Romanorum aetate auxerunt. Maxime
autem Philonis Judaei scripta me delectaverunt. Primum
igitur animum ad proprium ejus sermonem appuli et toti arti
qua in rebus dicendis usus est, cognoscendae operam navavi.
Quid enim ad interiorem veterum scriptorum cognitionem,
quid ad restituendas eorum literas magis necessarium est
quam singulorum dicendi consuetudines exploratas habere?
Inter hunc laborem consilium mihi natum est panca conscribere
de lingua Philonea. Quae res multam mihi injecit dubitationem.
Ante omnia enim haud vulgaris Graecae linguae scientia ad
-hoc munus exsequendum afferatur necesse est. Nemo autem
me ipso melius intelligit exiguitatem virium mearum. Sed
â€˜quum dicendi rationem Philonis olim vix unus et alter dignam
putasset, ad quam animum adverteret, in hac re explicanda
periculum facere constitui. Ceterum vir illustrissimus J acobus
Freudenthal multum me juvit consiliis. Ei hac occasione
oblata quam maximam refero gratiam.

