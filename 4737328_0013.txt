” 5

 

quum dicendi novitatem studiose sectarentur quippe qua
maxime lectorum et auditorum animos caperent, translationis
jure multo quam priores invercundius usi sunt. Eandem ob
causam poetica verba in prosam orationem transtulerunt.
Quae e poetarum lingua petita sunt verba sane jam apud
veteres pedestris orationis auctores occurrunt, sed apud hos
rara sunt, apud illos crebra et paene continua. Jam vero
novandi libido eo processit, ut ingentem vocabulorum numerum

Δ , propria* inventione effingerent, qua in re spretis veterum Atti-

corum dicendi formulis hac potissimum ratione usi sunt, ut e
binis vocabulis unum novum conglutinaretur.

Sed redeat oratio ad Philonem qui harum mutationum quas
exposuimus, exemplis frequens est. Ac primum quidem de
insolentioribus verborum formis videamus quas nonnumquam
adhibuit.

Pei-fecti temporis forma ἀγήοχα pro ἤχα usus est de ebrict.
p. 375, tom. I. editionis Mangeianae. Lobeck. ad Phrynichum
p. 121 docet Jam bonis Attici sermonis temporibus vulgus
illiteratorum ita locutum esse et inde vitium manasse ad
posteriores scriptores. Flexa autem est haec forma secundum
Matth. gr. Gr. ξ 186 ex insolenti futuri forma ἀγέσω. In verbo
ἀνοίγνυμι Philo legitima temporis aoristi forma ἀνέῳξα spreta
augmentum ante praepositionem ἀνά adhibuit. Legitur enim
in libro Quod deus sit immutabilis p. 296 ed. Mangeianae
ἤνοιξεν. Ceterum Xenophon exemplo praeivit in Hell. Ι. 5, 13,
quem locum Matthiaeus in gr. Gr. ξ 224 laudavit. Idem in
aliorum praepositionibus subjunctorum verborum praeteritis
nonnumquam vel aqud antiquos scriptores factum est. Quo
in genere quae sunt praecipua exempla congessit Matthiaeus
in gr. Grr. ξ 170. Verbum δαμάω de mundi opif. p. 27 edi-
tionis Mangeianae facit participium aoristi passivi δαμασθέν
non ut ratio vulgaris postulabat δμηθέν. In eodem libro p. 15
num ἑνστηρίξῃ an ὲνστηρίσῃ scribendum sit satis dubium est
quum hanc futuri formam editiones veteres tueantur, illa co-
dicis Medicei auctoritate commendetur, ubi scriptum est ἐνστή-
ριξεν. Alio autem loco, qui est de profugis p. 553 editionis
Mangeianae, simplex verbum στηρίζω participium aoristi passivi
facit sine ulla codicum varietate στηριχθείς. In eodem libro

